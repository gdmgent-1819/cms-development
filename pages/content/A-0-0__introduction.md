---
title: Introductie
title_long: Introductie
permalink: introduction/
---

Wat is een CMS?
---------------
CMS staat voor *Content Management System* ofwel in het Nederlands *inhoudbeheersysteem*.

Een CMS is een webapplicatie, dynamische website, welke het voor de gebruikers mogelijk maakt om in 1-2-3, 
zonder al te veel technische kennis, allerhande *inhoud* (content) te kunnen *publiceren* op jouw website. 

De inhoud kan zijn:

- tekst,
- afbeeldingen,
- video's,
- documenten,
- ...

Een CMS beschikt over een frontoffice en een backoffice.

Met de frontoffice bedoelen we het publiek toegankelijke deel van het CMS.
De backoffice is het deel van het CMS welke enkel toegankelijk is voor gebruikers met de nodige rechten.
Deze gebruikers kunnen afhankelijk van hun rechten volgende acties uitvoeren op het CMS:

- inhoud publiceren,
- inhoud wijzigen,
- inhoud verwijderen,
- rechten toekennen,
- de opmaak wijzigen,
- modules/plugins installeren,
- modules/plugins updaten,
- modules/plugins verwijderen,
- configuratie van de website wijzigen,...


De invoer van gegevens kan uitgevoerd worden zonder enige opmaak, als platte tekst, 
door toepassing van themes kan je de presentatie of lay-out van de 
inhoud gaan verzorgen in lijn met de stijl welke je wil bekomen voor jouw website.

Men kiest vaak voor een CMS als basis voor een website als men regelmatig aanpassingen dient uit te voeren aan de inhoud.
Enkele bekende toepassingen van een CMS zijn: *weblog*, portfolio,... 

De meeste bedrijven opteren voor een CMS als website omdat men dan het voordeel heeft om sneller en eenvoudiger gegevens 
aan te passen of toe te voegen en te beheren. De meeste CMS'en hebben de basisfunctionaliteiten zoals mediabibliotheek, 
gebruikersbeheer,... en is uitbreidbaar door middel van het installeren van modules/plugins.

Men kan kiezen voor een open source CMS of een custom (op maat gemaakt) CMS.


### Voordelen van een CMS:
  
- Invoer van gegevens als platte tekst.
- Presentatie van gegevens verzorgen via theme.
- Bevat basisfunctionaliteiten zoals mediabibliotheek, gebruikersbeheer,...
- Snel aanpasbaar (toevoegen, aanpassen en beheren van content).
- Goedkoper voor snel resultaat.

#### Waarom zou je kiezen om een custom CMS te maken?

- Als je vanaf nul wil starten.
- Je zelf entiteiten/datamodel wil samenstellen.
- Geen overbodige functionaliteiten wenst te hebben.
- Op maat gemaakte functionaliteiten wenst uit te werken waarbij de doorlooptijd even senl is als bij het gebruik van een opensource CMS.
- Als je zelf uw programmeercode of framework wenst te kiezen. 

#### Waarom zou je kiezen voor een open source CMS?
- Er is al een basis aanwezig waarmee je direct van start kan gaan.
- Basisentiteiten zijn al aanwezig.
- Omdat je snel iets kan uitwerken omdat er al standaardfunctionaliteit aanwezig is.
- Uitbreiding is mogelijk wat betreft entiteiten (custom content/post types) en ook functionaliteiten (plugins/modules, views,...).
- Aanpasbaar wat betreft lay-out (custom template).

Doordat de doorlooptijd voor de uitwerking van een website meestal korter is bij het gebruik van een open source CMS als basis, 
resulteert dit in lagere kostprijs voor de uitwerking van een website t.o.v. een custom CMS.

### Voorbeelden van opensource CMS'en:
- [WordPress](https://wordpress.org/)
- [Joomla](https://www.joomla.org/)
- [Drupal](https://www.drupal.org/)
- [Umbraco](http://umbraco.com/)
- [Magento](https://magento.com/)

### Welk CMS gebruikt een bepaalde website...

Check zelf welk CMS men gebruikt via [whatcms.org](http://whatcms.org/) kan je dit doen na het ingeven van de url.
Wil je meer dan enkel en alleen het gebruikte CMS, dan doe je dit via [BuiltWith](https://builtwith.com/)

Doe zelf de test...!

### Welk CMS is het meest gebruikt...

Een overzicht van de meest gebruikte CMS'en kan je terugvinden via [Trends op BuiltWith](https://trends.builtwith.com/cms).

Heb je het antwoord gevonden op de vraag welk is het meest gebruikte CMS?

Een andere manier om even te onderzoeken is via [Google Trends](https://www.google.com/trends/).
Dan kan je raadplegen welk CMS het meest is gezocht via Google. 

### Verdere info...

[What is content management system](http://searchcontentmanagement.techtarget.com/definition/content-management-system-CMS)
