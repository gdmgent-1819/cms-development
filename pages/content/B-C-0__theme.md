---
title: Thema
title_long: Wordpress Thema
permalink: wordpress/theme/
---

## Begrip

Een WordPress Thema is de manier om je website of je blog een "uiterlijk te geven". Maar het is meer dan enkel uiterlijk. Een Thema presenteert en geeft je eveneens controle over de inhoud van je website.

Een WordPress Thema is een verzameling van bestanden die samen het grafische uiterlijk van je website genereren. Deze bestanden worden template-bestanden genoemd. Een Thema bepaalt het uiterlijk van je website zonder de onderliggende inhoud te wijzigen. Thema's kunnen aangepaste **template-bestanden**, afbeeldingen (*.jpg, *.gif), 'stylesheets' (*.css), aangepaste pagina 'templates' en eveneens noodzakelijke bestanden met code (*.php) bevatten. .

Een voorbeeld: stel dat je veel schrijft over kaas en wijn. Door gebruik te maken van de WordPress Loop en template-bestanden kun je je berichten in de categorie 'kaas' een andere uiterlijk geven dan je berichten over wijn. Berichten in verschillende categorieën of zelfs volledige pagina's kunnen er anders uitzien.

## Thema toevoegen

Er staan standaard drie thema's geïnstalleerd: Twenty Sixteen, Twenty Fifteen & Twenty Fourteen. Je kan er echter nog meer toevoegen, door zelf te bouwen, toe te voegen uit de gratis WP Theme Directory, of een premium theme aan te kopen van bijvoorbeeld Themeforest.

De [WordPress Thema Directory](https://wordpress.org/themes/browse/popular/) is de officiële website voor WordPress Thema's die nagekeken en gecontroleerd werden en gratis te downloaden zijn. Je kunt op de website zoeken naar Thema's op basis van type en stijl en je kunt eveneens kijken naar een voorbeeldpagina van het Thema.

 {% include shared/figure.html src="https://s.cmsdevelopment.be/wp/themes.png" alt="Thema overzicht" caption="Theme directory van Wordpress" %}

### Via het dashboard

- Log in op je WordPress Dashboard.
- Selecteer het Weergave menu en dan Thema's.
- Selecteer Nieuw toevoegen.
- Een selectie van uitgelichte Thema's wordt zichtbaar. Je kunt populaire of de nieuwste thema's bekijken en zelfs filteren op een aantal eigenschappen. Een andere mogelijkheid is om te zoeken naar het thema dat je wilt gebruiken via de zoekfunctie.
- Als je je muis over de afbeelding beweegt kun je een voorbeeld van het Thema bekijken met de inhoud van je website of het Thema meteen installeren.
- Een andere mogelijkheid is om een thema dat je al op je computer hebt opgeslagen te uploaden via 'Thema uploaden' in zipformaat.

### Handmatig toevoegen via de folderstructuur

Download het Thema archiefformaat (.zip) en pak het uit. De structuur van de uitgepakte map mag je niet wijzigen. Je volgt ook best de instructies die aangegeven zijn door de auteur(s) van het Thema.

Plaats de uitgepakte map naar wp-content/themes. Deze map is meestal eveneens aanwezig in het .zip archief dat je gedownload hebt. Bijvoorbeeld, een Thema met de naam Awesome heeft als basismap meestal 'awesome'. De inhoud van je Thema komt dus terecht onder wp-content/themes/awesome.

 {% include shared/figure.html src="https://s.cmsdevelopment.be/wp/theme-folderstructure.png" alt="Pad naar het thema Awesome" %}

## Thema activeren

- Log in op het WordPress Dashboard.
- Selecteer het Weergave menu en dan Thema's.
- Als je je muis over de afbeelding van een Thema beweegt kun je een live voorbeeld van het Thema bekijken met de inhoud van je website (Live voorbeeld). Je kunt je inhoud wijzigen aan de hand van het linkermenu. Dit heeft geen invloed op je 'live' website zolang je de wijzigingen niet opslaat. Voor meer informatie over een Thema kun je kijken onder Thema details.
- Om een Thema te activeren beweeg je over het Thema met de muis en klik je op Activeren.
- Het geactiveerde thema is nu het Thema van je website.


Bron: [Wordpress Codex](https://codex.wordpress.org/nl:Thema%27s_Gebruiken)